548 nn ss, JONA, nAaAcmslo nr socc. mn. MART. 29

permanes obstinate? » Respondit sanctus Jonas: ι Scio fratrem
meum abnegasse diabolum et omnes anoelos ejus, seque perfecte
Christo Domino addixisse.» -« Nonne, dixerunt Magorum princi-
peS, magis expedit tibi, ut a Deo tuo deficiaS, quam ut vitam
amittas‘P» Respondit sanctus Jonas: « O caeci et stulti, quomodo
vos esse prudentes jactitatis? Expendite, quaeso, pro vestra pru⁴
dentia veritatem. Non potest homo, qui triticum habet in hor-
reo reconditum, et servat illud, quamvis et imbreS, et nives, et
fulmina, et reliquae aeris injuriae vigeant, sibi temperare, quin
ipsum triticum sumat, et manibus suis in terram jaciat. Sperat
-enim ex semine exi uo se messis tempore, aream repleturum.
Quod si triticum in orreo suo reliquerit‚-et non seminaverit,
deficiet, et crescere non poterit. Idem in hominibus licet consi-
derare. Si quis in hoc mundo pro nomine Domini nostri ,Iesu
Christi animam suam perdiderit, in novo mund0‚ cum venerit
ad eos hominum filios renovandos , qui in ipsum credunt ‚ et
voluntatem ejus faciunt, renovabit illos in lumine suo ‚ quod
numquam praeterit, neque dissolvitur. Eos vero , qui praecepta
ipsius mandataque negligunt, in ignem conjiciet, qui nunquam
extinguitur. » ⁴*

ξ 9. Haec ille cum dixisset, diu Magorum principes obmu-
tuerunt, sermonem ipsius admirati. Postea vero dixerunt ei: «Ne
erreS, Jona, neque Scripturas sequaris: multos enim Scripturae
decipiunt.» Respondit beatus Jonas: et« Recte, inquit, dixistis,
Scripturas decipere: decipiunt enim Scripturae Graecorum. Nec
aliud magis homines decipit, quam vita mundi hujus. Quisquis
autem Christi gustat afflictionem, is nunquam fallitur. Quemad-
modum enim cum dives aliquis amicos ad convivium vocat, illi,
relictis propriis aedibus, accedunt: sciunt enim se ad laetitiam in-
vitari: cum autem discubuerint, ac degustarint, si suave sit, gau-
dent et largius bibunt, nec postquam ebrii sacti sunt, domum
reverti possunt: sed eorum domestici apprehendunt illos ‚ do-
mumque deducunt: ostridie autem mane, cum jam vinum'e-
Ι dormierint, et crapu am exhalarint, valde laetantur, quod a ud
domesticos suos sint. Sic et Christi servi, cum se a principi us
· in carcerem vocari sentiunt, se ad certamina et tormenta ire
non ignorant. Cum igitur accesserint, et biberint, et cruciatibus
atque amore Christi ebrii evaserint, nec familiae, nec liberorum
amplius, nec famae recordantur: nec aurum, aut argentum, aut
quicquam aliud curant: sed reges et principes aspernantur, et
Regem unum expectant magnum Christum: cujus·nos milites
sumUS, in secula seculorum permanentes, cujusque regnum non
praeterit, sed manet in aeternum. »

ἓ 1⁰. His auditis, jusserunt Magorum principes , ut sancto

‘⁸ De suppliciis cum gaudio suscipiendis et praesenti morte libenter subeunda ut vitam et gio·
riam quis futuram et aeternnm adipiscatur, satus frumenti et vini in convivio similitudines.

