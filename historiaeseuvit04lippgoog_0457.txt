MART. 22 ΒΕ s. cArnAmNA vme. ET vluna 443

matre illius revertente, et serio praecipiente, ut tanti moeroris cau-
sam ediceret, simpliciter responderet, se loqui non posse. Et
certe jam plane instar mortuae facies ejus expalluerat‚ oculi
transversi erant: intantum ei molestus erat daemon, id genus
importunissimis ingerendis cogitationibus, Porro nocte proxima
in somnis visa sib1 est videre totum mundum quasi inflamma-
tum, seque in medio i nis positam in parva quadarn planitie,
planeque desperantem a illis se posse flammis eripi. Tum vero
apparentem ipsi beatissimam Mariam Virginem his se verbis de-
precantem: « Adjuva me, charissima Domina mea. » Illam vero
respondentem: « Et quate possum ratione juvare, quae tanto pa-
trio teneris desideriO, oblita sponsionis tuae, et neque De0‚ neque
mibi, neque matri tuae, neque patri spirituali obedienst» Se vero
offerentem ad omnia exequenda, quae juberet Dei mater: atque
tum demum Dei Genitricem dicentem: α Obedias igitur matri tuae ·
ct patri spirituali.» Expergesacta inde catharina, matrem cum
omni humilitate celeriter adiit, veniam suae inconstantiae petiit,
promisitque se deinceps ad mortem usque libenter in exilio cum
lpsa permansuram.

ἓ ln. Volens igitur S. Birgitta ejus saluti certius consulere, ne
fortassis materna indulgentia remissius ageret, Dominum Petrum
confessarium suurn, virum sanctissimum et multiplici Sancti Spi-
ritus munere cumulatum, multis eo tandem precibus adigit, ut pa-
teretur Catharinam filiam ipsius sibi obedientiam polliceri. Et fecit
id tunc Catharina, adeoque praestitit, quod promiserat,¹ ut nibil
omnino absque illius permissu facere vellet. Munita igitur san-
ctae obedientiae virtute, quam non ignorabat nibil· non posse pro-
mereri apud Deum, spiritalis exercitii militiam accuratius com-
plectitur, et corpori suo subjugando frena castitatis arctius adhi—

et, ne qua ratione in mortiferae voluptatis consensum prolabatur.
Nam tametsi etiam in matrimonio virgo integra permansisset, non
poterat tamen non timere aetati lubricae, et ne quid hostis versutus
raudis ipsius juventuti moliretur. Posuit igitur Deum altissimum
refu ium suum, illum obnixe deprecanS, ut vires suggereret contra
insi ias inimici. Cumque sabbato quodam sacram esset sumptura
Eucharistiam, ipso sacerdote audiente, ita fere precabatur: « Re-
demptor piissime, qui boc corpus de virgine intemerata accepi-
sti, et in cruce atrocissime distendi voluisti, obsecro te indigna
peccatrix, ne me sinas labi in peccata. Et quia militem egregium
ln hac vita mortali habui custodem pudoris mei, illo jam vita
functo ‚ alium mihi adsciscere volo sanctum Sebastianum mili-
tem cumprimis strenuum, et martyrem tuum sanctissimum, e-
jusque oro ut me curae committere digneris. » Haec et alia ut
dixit, sacram accepit Eucharistiam: tantaque precum ejus suit
efficacia, ut deinceps a multis periculis non sine miraculo eam
constet praeservatam.

