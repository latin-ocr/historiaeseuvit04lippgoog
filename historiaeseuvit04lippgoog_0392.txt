378 nr: s. cumanum nrxsc. LINDISFARN. MART. 20

erat annus ab incarnatione Domini nccxxix. Qui ita integri ab
omni corruptione curn vestimentis, quibus induti fuerant, re—
perti sunt, quasi eodem die‘ sepulturae fuissent traditi. Haec ergo
dies, cunctorum votis praestolata, advenerat: sacerdotes mona-
chi , clericorumque chori una cum fidelibus aderant labibus.
Tunc cum hymnorum laudibus tumuli aperiuntur, e quibus
tantus ineffabilis fragrantiae odor prodiit, ut mira dulcedine non
solum in ecclesia circumstantem populum, verum et in atriis
sitam repleret plebem. Illati sunt autern in ecclesiam B. Petri
Apostoli, et positi in absida ejusdem in orientali parte, ubi signis
et miraculis coruscant.

VITA S. CUTHBERTI EPlSC. LINDlSFARN.

AUCTORE VEN. BEDA PRESBYTERO. EXTAT TERTIO ΤΟΜΟ ΟΡΕΒΗΜ EJUS.

ob'iit anno 687. -Natione anglus.

ἓ 1. Principium nobis scribendi de vita beati Cuthberti , Je-
remias ‘propheta consecrat, qui anachoreticae perfectionis statum
lorificans, ait: Bonum est vir0‚ curn portaverit jugum ab ado-
escentia sua. Sedebit solitarius et tace it: quia levabit se super
se. HuJus namque, boni dulcedine accensus vir Domini Cuth-
bertuS, ab ineunte adolescentia jugo monachicae institutionis
collum subdidit: et ubi opportunitas juvit, arrepta etiam conver—
satione anachoretica, non pauco tempore solitarius sedere, atque
ob suavitatem divinae contemplationis, ab humanis tacere dele-
ctabatur alloquiis. Sed ut haec in majore aetate posset, superna
illum gratia ad viam veritatis paulatim a primis jam pueritiae
incitaverat annis, Siquidem usque ad octavum aetatis annum,
qui post infantiam pueritiae primus est, solis parvulorum ludis
et lasciviae mentem dare noverat: ita ut illud beati Samuelis tunc
de ipso posset testimonium dici: « Porro Cuthbertus necdum scie-
bat Dominum, neque revelatus fuerat ei sermo Domini. » Quod
in praeconium laudis dictum est pueritiae illius, qui aetate ma-
jor, perfecte jam cogniturus erat Dominum, ac sermonem Do-
mini revelata cordis aure percepturus. Oblectabatur ergo, ut di-
ximus, jocis et vagitibus, et juxta quod aetatis ordo poscebat,
parvulorum conventiculis interesse cupiebat, ludentibus collu-
dere desiderabat. Et quia agilis natura, atque acutus erat in e-
nio, contendentibus ludo saepius praevalere consueverat: a eo
ut fessis nonnumquam caeteriS‚ ille indefessus adhuc ‚ si quis
ultra secum vellet certare, quasi victor laetabundus inquireret.

 

