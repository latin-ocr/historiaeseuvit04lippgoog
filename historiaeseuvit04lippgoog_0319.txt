MART. 46 nn s, Asnaum con-resson 305

irrigua, reddiderunt fructus multiplicatos divinorum seminum.
Atque annus quidem in his fuit consumptus ab Abramio,

ξ 123. Deinde timenS‚ ne, dum in vici curis versaretur et tu-
multibus, sibi aliqua re indulgeret ex iis quae ad victum perti-
nent: cumque jam videret gregem perfectum et absolutum in
divinis mandatis, statuit ad priorem reverti solitudinem. Cum
noctu itaque surrexisset, dicebat: «Domine,qui es solus bonus qui
solus es immemor acceptae injuriae qui hanc recens collectam
multitudinem solvisti a vinculis adversarii, et per eam, quam in
te habent, fidem tuo colligasti vinculo: conserva hunc parvum
tuum gregem invictum ab insidiis daemonum, eos tanquam ar-
mis muni tua protectione et eum accinge forti tua potentia: te
autem propitium ego quoque miser inveniam, quando judicium
pones in spem et misericordiam tuam in trutinis. Ad peccati ra-
tionem nihil mihi imputetur a tua benignitate hic meus recessus,
Tu enim es occultorum cognitor et cordium examinator, et tu e
longinquo cognovisti cogitationes meas quod propter te, et tui
amorem suscepi hanc peregrinationem: et ecce me subduco ab
iis omnibus quae ad victum pertinent, ne si ad aliquid horum,
tanquam ad scopulum impegero‚ in medio mari curarum mun-
danarum subeam naufragium.» Atque sic quidem finem accepe-
runt ejus preces: et cum Dominico signo vicum muniisset et eum
Deo commendasset, se clanculum proripit ad secessum.

ἓ 1-4. Mane ergo cum de more venissent vicani ad templum
Dominicum, ut benedictionem Pastoris assequerentur, cumque
eum ibi non invenissent, illos invasit contusi0, moerorque et
animi aegritudo. Eum igitur diligenter quaerunt, non parvam
terrae partem obeuntes. Sed reversi vacuis manibUS‚ cum calidis
lacrymis accedunt ad Episcopum, et apud eum deflent, se esse
privatos suo Pastore. Ille autem sauciatus paribus telis aegritu-
dinis, eum quoque quaerit similiter. Postquam vero et ipse co-
gnovit se ea facere quae erant inutilia (tuto enim propter quietis
ac silentii cupiditatem latebat Abramius), tunc, sui cleri accepta
parte aliqua, cum venisset ad vicum, primum quidem illorum
animos satis consolatur qui aegreferebant Pastoris absentiam.
Deinde cum eos elegisset qui erant virtute insigniores: et alios
quidem presbyteros, alios autem Diaconos constituisset, et alios
cooptasset in alios sacros gradus: et iis veluti quamdam tradi-
disset regulam et formam glorificationis quae fit in ecclesia, et
eis precatus esset vitam pacatam et a molestia liberam, recedit.
Quae quidem nee divinum quidem latuerunt Abramium. Sed ipse
quoque, cum in e0, in quo latebat, loco hacc per spiritum co-
gnovisset, ab illius vici curis animum liberavit. Nam etsi trahe-
batur amore solitudinis, curis tamen gregis rursus erat vinctus
vinculis insolubilibus.

ξ 15. Cum ergo quod ad haec attinebat, quieto esset anime,

surius · Vitae SS. - Vol. 111. 20

