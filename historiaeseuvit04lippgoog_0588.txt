574 MART.

tAMENTATlo BEATlSSlMAE DEl GENITRlClS

PROPE CRUCEM STANTIS

PER DIVUM EPHRAEM nnssssznmt.

ἕ 1. Stans apud Crucem purissima Virgo, Salvatoremque in
ligno suspensum suspiciam, plagas reputans, intuens et clavoS,
querelaS, colaphoS, ac flagellationem, cum gravibus suspiriis ,
cum fletu ingenti, cum lamentis dolorosissimis exclamavit, di-
cens: Mi fili dulcissime, dilectissime fili, quomodo Crucem su-
stines? Mi fili et mi Deus, quomodo sputa, clavos et lanceam,.
quomodo pateris alapas, risuS, injurias, spineam coronam, pur-
puream vestem, spongiam, arundinem, fel et acetum‘? Quomodo
pendens in Cruce denudatuS, mi fili, qui coelum nubibus conte-
gis? Quomodo sitim fers qui es opifex, quique mare et aquas
omnes creasti? Quomodo moreris insons in medio scelestorum?
Quidnam commisisti? Qua in re, fili mi, Hebraeos offendisti?
Et cur ergo te isti simul iniqui, simul ingrati, Cruci suffigunt?
Quorum claudos et permultos valetudinarios sanasti, mortuos
vivificasti, paralyticum, id est, membris omnibus laxatum, con·
solidasti, mi fili pientissime: qui ab utero caecum illuminasti,
mi Salvator, viduae filium suscitasti, o omnium vita: qui fi-
liam Cananaeae servasti, Centurionis filium a morte liberasti.
Arena. quantumvis numerosa, mensuram habere potest, at tua
miracula, fili, omnem prorsus modum excedunt. Lazarum a rno-
numento suscitasti: Mi Lazare, inquien5‚ exi de sepulcro : et vox
tua eum traxit ab inferis et· ad vitales auras revocavit. Tu vero
quomodo interis, fili mi dulcissime, magnanime Deus? Deficio
te suspiciens in ligno suspensum, conclavatum, plagisque ple-
num, mi fili.

ἓ 2. Ο Judaei illeges et Christi interfectores, iniqui in Deum
et in creatorem 'vestrum ingrati, nonne manna vos aluit in ere-
mo? Nonne mare per Moysem diremit? Nonne traduxit in terram
promissionis? At tu, popule nequam, et Christi abnegator, pro
commodis et bonis contraria reponis, pro manna fel, pro aqua
acetum. Amarissima te potione potarunt impii, mi sili. Quinque
panibus aluisti quinque hominum millia: Judaeam tuis concio-
nibus implesti, mi fili. Ubi nunc pulchritudo tua, fili? Ubi tuus
modo decor? Quomodo in Cruce extinctus ες, mi fili et Deus
meus? Sol lumen suum obscuravit et alius sactus est, splendida
luna in tenebras evanuit, petrae sunt perfractae et monumenta
aperta, templique velum in duo est discissum. Creaturae con-3
ditorem suum et opificem cognoverunt: et hi perversi et miseri

